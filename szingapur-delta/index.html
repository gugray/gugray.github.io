<!DOCTYPE html>
<html>
<head>
  <meta charset="utf-8" />
  <meta name="viewport" content="width=device-width, initial-scale=1.0" />
  <meta name="format-detection" content="telephone=no">
  <meta http-equiv="x-ua-compatible" content="IE=edge">
  <meta name="description" content="Szingapúrban éppen közepes méretű fertőzéshullámot okoz a delta-variáns. Az állam jó kontaktkövetési adatokkal rendelkezik, amelyekből sok következtetést levonhatunk." />
<meta name="keywords" content="koronavírus, delta, delta-variáns, Szingapúr, elemzés" />
<meta property="og:image" content="https://gugray.github.io/poroly-es-koteltanc/chart13.png" />
<meta property="og:title" content=">Mit tudhatunk meg a delta-variánsról a szingapúri adatok alapján?" />
<meta property="og:description" content="Szingapúrban éppen közepes méretű fertőzéshullámot okoz a delta-variáns. Az állam jó kontaktkövetési adatokkal rendelkezik, amelyekből sok következtetést levonhatunk." />
<meta property="og:url" content="https://gugray.github.io/szingapur-delta" />
<meta property="og:type" content="article" />
<meta name="twitter:card" content="summary_large_image" />

  
  <title>Mit tudhatunk meg a delta-variánsról a szingapúri adatok alapján?</title>
  <link href="https://fonts.googleapis.com/css?family=Open+Sans:400,400i,600,700|Bree+Serif&amp;subset=latin-ext" rel="stylesheet" />
  <link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css" />
  <link rel='stylesheet' href='jealous.min.css?v=2D7VWAC6SKTK35CMRL5ZHPS5RM'>
  <link rel="shortcut icon" href="https://gugray.github.io/szingapur-delta/favicon.ico" />
</head>
<body>
  <div class="content-wrap">
    <div class="content">

      

<h1>Mit tudhatunk meg a delta-variánsról a szingapúri adatok alapján?</h1>
<p class="meta"><span class='date'>2021. június 30.</span>
</p>

<p class="lede">
  Tom Hansen
  (<a href="https://twitter.com/KonProg" rel="noreferrer nofollow" target="_blank">@KonProg</a>)
  Twitteren közzétett
  <a href="https://threadreaderapp.com/thread/1410341215963340800.html" rel="noreferrer nofollow" target="_blank">üzenet-sorozatának</a>
  magyar fordítása
</p>

<p>
  <span class="sharer">
    <a id="fb-share-link" href="https://facebook.com/sharer/sharer.php?u=https://gugray.github.io/poroly-es-koteltanc" target="_blank" rel="noopener noreferrer"><i class="fa fa-facebook" aria-hidden="true"></i></a>
  </span>
</p>

<p>
  Röviden: egész sokat!
</p>

<p>
  Szingapúrban éppen közepes méretű fertőzéshullámot okoz a delta-variáns. Az állam jó kontaktkövetési adatokkal rendelkezik, amelyekből sok következtetést levonhatunk. Ezen felül az emberek átoltottsága igen hasonló hozzánk.
</p>

<figure>
  <img src="/szingapur-delta/singapore-vaccinations.jpg" alt="" width="262" height="500" />
</figure>

<p>
  Szingapúr 2021. június 28-án az átoltottság tekintetében gyakorlatilag Németország tükörképe:
</p>

<ul>
  <li>44,53% nincs beoltva</li>
  <li>35,51% két oltást kapott</li>
  <li>19,96% egy oltást kapott</li>
  <li>az oltások nagy része mRNS-vakcinával történik (Moderna és BioNTech)</li>
</ul>

<p>
  Mindezek különösen érdekessé teszik az összehasonlítást!
</p>

<p>
  Mik a tanulságok?
</p>

<p>
  A szingapúri kontaktkövetésnek köszönhetően most egészen pontosan megvizsgálhatjuk, hogy hogyan hat a delta-variáns (B16172) okozta fertőzéshullám a kétszeresen beoltottakra.
</p>

<p>
  Először a helyzet nagy vonalakban - ezt a lentiekben majd jobban szétszálazom:
</p>

<figure>
  <img src="/szingapur-delta/singapore-covid-clusters.jpg" alt="" width="1121" height="722" />
</figure>

<p>
  Az ábrán láthatjuk az összes (!) aktuális fertőzési láncot Szingapúrban. Lila szín jelöli a tünetmentes eseteket. A kiváló kontaktkövetésnek köszönhetően Szingapúrban nagyon sokat felismernek ezek közül. Feltűnő, hogy a tünetmentes esetek gyakran jelentik a fertőzési lánc végét, ritkább az, hogy továbbadják a betegséget.
</p>

<figure>
  <img src="/szingapur-delta/singapore-clusters-1.jpg" alt="" width="1166" height="603" />
</figure>

<figure>
  <img src="/szingapur-delta/singapore-clusters-1.jpg" alt="" width="1183" height="316" />
</figure>

<p>
  <i>
  Jelmagyarázat<br/>
  Lila: tünetmentes fertőzöttek<br/>
  Szürke: szimptomatikus fertőzöttek<br/>
  </i>
</p>

<p>
  Az is látszik, hogy a tünetmentes emberek egyes esetekben viszont igenis megfertőznek másokat és ezzel fenntartják a fertőzési láncokat. (Ezt a Covidióták a teljesen egyértelmű bizonyítékok ellenére előszeretettel vitatják - LOL) A pillanatnyilag ismert 422 esetből kb. 120 tünetmentes és 300 szimptomatikus.
</p>

<figure>
  <img src="/szingapur-delta/singapore-asymptomatic.jpg" alt="" width="1125" height="490" />
</figure>

<p>
  Még izgalmasabb az oltottsági állapot. A fertőzöttek között van 120 olyan, akit már kétszeresen beoltottak! Ez egyáltalán nem kevés. 255 fertőzött oltatlan, 45 egyszeresen oltott. A teljes népesség oltási arányához képest az oltatlanok nagyjából kétszer annyian vannak a fertőzöttek között.
</p>

<figure>
  <img src="/szingapur-delta/singapore-vaccination-1.jpg" alt="" width="1167" height="624" />
</figure>

<figure>
  <img src="/szingapur-delta/singapore-vaccination-1.jpg" alt="" width="1150" height="304" />
</figure>

<p>
  <i>
    Jelmagyarázat<br/>
    Zöld: kétszeresen oltottak<br/>
    Sárga: egyszeresen oltottak<br/>
    Szürke: oltatlanok<br/>
  </i>
</p>

<p>
  Ez a delta-variáns tekintetében nagyon durván azt jelenti, hogy az mRNS-vakcinával való kétszeres oltottság csak nagyjából felére csökkenti a fertőzés valószínűségét! A jó hír, hogy a kétszer oltottaknál a betegség lefolyása legtöbbször enyhe vagy tünetmentes.
</p>

<p>
  Ennek ellenére a delta-variáns szívás.
</p>

<p>
  A fenti számokban az emberek viselkedése is közrejátszik. Két oltás után sokan kevésbé elővigyázatosak, vagy éppen úgy gondolják, hogy már semmi bajuk nem eshet.
</p>

<p>
  Tanulság: A delta-variáns sajnos bizony megváltoztatja a játékszabályokat.
</p>

<p>
  Másfelől viszont az is látható, hogy hiába lett a delta-variáns a domináns vírus, Szingapúr továbbra is jól kézben tudja tartani a helyzetet! Ez a rendkívül alapos kontaktkövetésnek (tracingnek) köszönhető. Ehhez jön még, hogy az mRNS-vakcinával kétszeresen beoltottak 35%-os aránya érzékelhetően lassítja a járványt. Azt is ki tudjuk olvasni a számokból, hogy miért.
</p>

<figure>
  <img src="/szingapur-delta/singapore-delta-all-cases.jpg" alt="" width="1172" height="501" />
</figure>

<p>
  A lenti ábrán a szingapúri „Mindsville-klaszter”, vagyis a fertőzöttek egy konkrét csoportja látható. Figyelemreméltó, hogy milyen sok kétszeresen oltott ember fertőződött meg benne. Még figyelemreméltóbb azonban, hogy a kétszeresen oltottakkal véget is értek a fertőzési láncok. A Mindsville-klaszterben a kétszeresen oltottak nem fertőztek tovább!
</p>

<figure>
  <img src="/szingapur-delta/singapore-mindsville-cluster.jpg" alt="" width="168" height="142" />
</figure>

<p>
  Végigelemeztem az összes szingapúri fertőzési láncot. A 120 tünetmentes esetből 54 oltatlan, 9 egyszeresen oltott, 59 kétszeresen oltott.  Az 59 kétszeresen oltott tünetmentes esetből csak 6-an fertőztek tovább, és egyikük sem volt szuperterjesztő. 53 esetben velük ért véget a fertőzési lánc.
</p>

<figure>
  <img src="/szingapur-delta/singapore-all-chains.jpg" alt="" width="1200" height="637" />
</figure>

<p>
  Összehasonlításként: Az oltatlan fertőzöttek között 75-en voltak továbbadók és 98-an végpontok. Ezzel a továbbfertőzés valószínűsége az oltatlanok között kb. 43,3%. A tünetmentes kétszer oltottak között azonban mindössze 10%! Minden más a fertőzési lánc vége.
</p>

<p>
  De jön még jobb is! Míg az oltatlanok között volt néhány (kb. 5%-nyi) szuperterjesztő (pl. a Mindsville-klaszter), a tünetmentes kétszer oltottak között egy ilyen példa sem volt. Vagyis: a delta-járványt a kétszeresen oltottak megállítják, az oltatlanok felgyorsítják.
</p>

<figure>
  <img src="/szingapur-delta/singapore-bukit-merah-persons-1.jpg" alt="" width="432" height="395" />
</figure>
<figure>
  <img src="/szingapur-delta/singapore-bukit-merah-persons-2.jpg" alt="" width="589" height="520" />
</figure>

<p>
  A kép sajnos egyből kevésbé rózsás, ha a szimptomatikus kétszeresen oltottakat tekintjük. Ők majdnem ugyanolyan erősen (!) adják tovább a vírust, mint az oltatlanok! Tanulság: A szimptomatikus kétszer oltottak maradjanak szépen otthon. Igen, ez a bevásárlásra is vonatkozik. Számokban: a 65 kétszer oltott szimptomatikus emberből 18-an adták tovább a vírust, ketten közülük pedig szuperterjesztők voltak!
</p>

<p>
  Beszéljünk most a boltokról - konkrétan a Bukit Merah Marketről. Így néz ki - nagyjából olyan, mint nálunk egy fedett hétvégi piac:
</p>

<figure>
  <img src="/szingapur-delta/singapore-bukit-merah-1.jpg" alt="" width="534" height="460" />
</figure>
<figure>
  <img src="/szingapur-delta/singapore-bukit-merah-2.jpg" alt="" width="778" height="477" />
</figure>

<p>
  A pillanatnyilag fertőzött emberek mintegy negyede (!) boltokban kapta el a vírust - többségük konkrétan a Bukit Merah Marketben. A delta-variáns itt is megváltoztatta a járvány játékszabályait. A legtöbb továbbfertőzés a bolti dolgozók között történt, vagy az eladók fertőzték meg a vásárlókat.
</p>

<figure>
  <img src="/szingapur-delta/singapore-bukit-merah-persons-3.jpg" alt="" width="589" height="520" />
</figure>

<p>
  Tanulság: A delta miatt a boltok veszélyes hellyé váltak. Továbbra is óvatosnak kell maradnunk és maszkot kell hordanunk bennük. Akinek pedig tünetei vannak, az maradjon otthon!
</p>

<p>
  Így néz ki a Bukit Merah Marketben felderített klaszter teljes valójában:
</p>

<figure>
  <img src="/szingapur-delta/singapore-bukit-merah-cluster.jpg" alt="" width="501" height="389" />
</figure>

<p>
  Az itteni fertőzési láncokat elnézve rögtön látszik, hogy:
</p>

<ul>
  <li>Az oltatlanok és egyszeresen oltottak hosszú fertőzési láncokat alkotnak</li>
  <li>Van egy kétszeresen oltott szuperterjesztő, aki 6 embert fertőzött meg! Neki tünetei voltak, de mégis elment bevásárolni...</li>
</ul>

<p>
  Ha csak a szimptomatikusakat tekintjük, ez látszik: A 295 szimptomatikus esetből 205 oltatlan, 25 egyszeresen oltott, 65 kétszeresen oltott. Vagyis a teljes mRNS-oltottság 3-ból kb. 2 szimptomatikus fertőzést megelőz. A fennmaradó fertőzések között pedig szinte egyáltalán nincs súlyos lefolyású betegség!
</p>

<p>
  Most, hogy ide eljutottunk, vonjuk le a következtetéseket a delta-variánssal kapcsolatos szingapúri tapasztalatokból és vessünk egy pillantást a jövőre!
</p>

<p>
  A) Ha ismét megemelkedik a fertőzések száma (például ősszel), számolnunk kell vele, hogy kétszeresen oltottak is megfertőződnek, és adott esetben újabb mutánsok jelennek meg.
</p>

<p>
  B) Oltani! Oltani! Oltani! Nem „nyájimmunitásra” van szükség, hanem arra, hogy magas legyen a kétszeresen oltottak aránya. Legtöbbször ugyanis ővelük érnek véget a fertőzési láncok. Más szóval: az oltottak állítják meg a járványt. Ők teremtenek mozgásteret a társadalomnak a korlátozások enyhítésére.
</p>

<p>
  C) Igen, a delta-variáns lehangoló módon képes időnként átütni az oltással nyert immunitáson. Ez azonban nem változtat azon, hogy oltás óriási haszonnal jár! Nincsenek súlyos lefolyású megbetegedések, és csökken a hosszú távú tünetekkel (long COVID-dal) küzdők száma is. Az oltás egyénileg és a társadalom számára is hasznos. Legyél szolidáris és oltasd be magad!
</p>

<p>
  D) Ennek ellenére hordj továbbra is maszkot! Még a tünetmentes kétszer oltottak is meg tudnak fertőzni másokat.
</p>

<p>
  E) Ha emelkednek az esetszámok, korlátozni kell a beltéri rendezvények méretét.
</p>

<p>
  F) Oltatlanul beltéri diszkóba vagy kultúrrendezvényre mennél? Felejtsd el.
</p>

<p>
  G) HEPA légszűrők ezerrel!
</p>

<p>
  I) Igen, az iskolákba is!
</p>

<p>
  J) Iskolák, figyelem! Van rá esély, hogy részlegesen vissza kell térni az online oktatáshoz. A delta-variáns minden oltatlan emberre veszélyes.
</p>

<p>
  K) Valószínűtlen, hogy ez az állatról átterjedt vírus a delta-variánssal már elérte volna a tökéletes alkalmazkodási fokot az emberhez.  Lesznek itt még további körök.
</p>

<p>
  L) „Megtanulni együtt élni a vírussal” azt jelenti, hogy emelkedő esetszámok esetén újra meg újra korlátozásokat kell bevezetnünk.
</p>

<p>
  M) A jövőnket a legagresszívabb vírustörzsekre szabott frissítő oltások fogják meghatározni. Csak az oltástól remélhetünk szabadulást.
</p>

<p>
  Utószó: Rendesen mindig feltüntetem a forrásaimat. A nagy lendületben ezúttal nem tettem így. Pótlásul álljon itt a fő forrásom: 
  <a href="https://covid.viz.sg" rel="noreferrer nofollow" target="_blank">covid.viz.sg</a>.
  Az adatok értelmezése már az én lelkemen szárad. (Minden fertőzési lánc kibontásához jó sokat kell kattintani)
</p>

<figure>
  <img src="/szingapur-delta/singapore-historic-cases.jpg" alt="" width="1349" height="928" />
</figure>




    </div>
    <div class="push">&nbsp;</div>
  </div>
  <script src='jealous.min.js?v=A3CRGACWJGX3CTZ3BIKO22ZNDI'></script>
  <script defer data-domain="gugray.github.io" src="https://plausible.io/js/plausible.js"></script>
</body>
</html>
